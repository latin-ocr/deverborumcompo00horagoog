53

sabantur, egregia illa rei vitaeque rusticae imago v. 9-22
fluxit Nam quod potest sincerius naturae gaudium, quae
integrior agriculturae delectatio cogitari, quarn quae poeta
paucis versibus simpliciter, candide, omni modo absolute
descripsit? Tale quid Alfium sensisse vel Alfio faeneratori
poetam tam eximiam integrae incorruptaeque mentis signi-
ficationem tribuisse credibile est? Denique apte planeque
haec pars numinum agrestium Priapi et Silvani commemo-
ratione concluditur.

Huic igitur ipsius sententiae poeta diversum faenera-
toris cuiusdam de vita rustica judicium opposuit, sive ambos
inter se colloqui sive Horatio loquenti Alfium supervenire
sive quasi in scena a diversis partibus stantem suam utrum-
que personam agere cogitare mavis. Nam quod summum
est, nullum sincerum rei rusticae gaudium invenies3 sed
Alfius subito et exigui temporis impetu animique motu,
post quem iam proximo temporis momento turpem quaestum
eum fecisse extremis quattuor versibus poeta narrat, de
vitae rusticae commodis et praestantia cogitat et loquitur
- variis ille causis commotus: pigritia, venandi cupidine,
impudicitiae amorumque et luxuriae urbanorum satietate et
taedio, denique avaritia. Quas veras rationes poeta faene-
ratorem tegentem et varia simulatione occultantem lacit,
ita tamen, ut ubique fere perspiciantur. Quare non casu factum
videtur esse, ut prior pars, quae ex intimo Horatii animo
originem duxit, sine haesitatione et offensione decurreret.
Contra in posterioris versibus 37J38. 51l52. non immerito
Peerlkampius offendit, nisi quod falso idcirco poetae ab·
iudicandos esse censuit, quos pro minus perfectis habere,
debuit3 neque reliqua omni reprehensione carent.

Quae si recte disputata sunt, cum nunquam in Horatii
codicibus singula carmina falso dirempta inveniantur, etiam
hanc ob causam tale quid de c. Ι 7 cum aliqua ueri speeie

 

