olim Atilio Fortunatiano tribuebatur, quodque omnium anti·
quissimum esse post Lachmannum imprimis Westphalius ¹)
luculenter demonstravit: cuius vitium cum ceteri secuti vide-
antur, gravius est, quam ut ea, quae de nostro metro ab
auctore scripta sunt, non omnia afferam: »quod metron et
ipse Horatius ignorando quale esset laboriosa observatione
semel omnino facere conatus est et in eotamen parum
decenter erravit. nam fecit illud asperius uno immutato
pede. quod si scisset, choriambicon esse et habere clausulas
certas non in illam salebram incidisset. nam primum comma
ex choriambo et antibacchio compositum est: ‘Lydia dic per
omnes! secundum colon, quod est longius, tres habet chori·
ambos et unum antibacchium, scilicet clausulae gratia, quod
metron Alcaeus sic ordinavit, homo in musicis exercitatissi-
mus. at Horatius primum choriambum durissimum fecit pro
iambo spondeum infulciendo sic: ‘hoc deos vere Sybarim,⁸
nam si secutus esset Alcaeum sic ordinasset: ‘hoc dea vere.’
error tamen illius habet excusationem, quod in ea perseve-
ravit lege, quam ipse sibi aliquo casu fecerat, usque ad
ultimam partem non mutando.·‹ Verum non Horatius ›pa-
rum decenter« erravit, sed potius Caesius Bassus, Prior

enim versus, qui quamquam apud Alcaeum nunc quidem

non reperitur, ab eo non alienus fuisse videtur, quiaa
Sappho in usum vocatus est cf. fr. 99. 100. Westphal ΙΙ
760, quique etiam apud Aristophanem exstat, cuius nomine
e libidine Servii 463,5 nunc appellari solet, cum Diomedes
520,ss eum pro Anacreonteo vendat, is aperte e dactylo
et dipodia trochaica constat neque vero choriambum et
antibacchium continet, quod et metrici Latini et Heph. c.
9.·p. 36 W. salso statuunt. Quod cum salso etiam Caesius
Bassus opinaretur, consequens erat, ut alterum quoque ver-

¹) Westphal Allgemeine griechische Metrilr. Leipzig 1865. p, 72 sqq. 8⁶ sqq.

 

